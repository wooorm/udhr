<!doctype html>
<html lang="kqs" dir="ltr" data-code="kqs" data-iso6393="kqs">
  <head>
    <title>Kissi, Northern</title>
  </head>
  <body>
    <h2>Yonda ciendo le hakilan wanaciewo</h2>
    <header>
      <h3>Dimilacioo</h3>
      <p>Te o wa pa, a laalando a num pla le yugoo faw o pulalen ni a haki ndaa vellaa velle, o wana tEEnbu le o, ndu cio tumdo ni le malnOndo, a senduwo, a kol Muloo sOlaa o ciendo ni.</p>
      <p>Te o wa pa, ma kE wanathyéyEyi cEucEuvo kEwo sina, a kEwo ndu hEnando, ndu nOn hunOn a delOOcoo ni mi wanda faMa, ndu tosa saboo wElE ni mi wada sOla kul Muloo, le waa ba daa cio le sanga wOOdo ciolabaa.</p>
      <p>Te o wa pE, a wanaceu cEucEuvo a kangalan ngo cio ni, o kon ni mE mi lingden nde wa bendaa ni tOngdo kOOli pindo, kon nOn tosaa ni mi wanda kEE nufia le nda pla i kayi, ma tosa baara o lingden o kul ndyadaa ni.</p>
      <p>Te o wa pE, mi naan kenan balan le bEndaa ciOOluo lOyOO lingdo tE,</p>
      <p>Te o wa pE, lingi cio o “ONU” bEnda bEndo ni, mi ndaa yOngu diyom daa a n’cio wanathyéo kadaa, ma ciEucEu ndu mi siingu wanapOnOn a wanalanOn vellaa velle,</p>
      <p>Te o wa pE, aa lingi cio lenni nda, nda cEl pE a ‘‘ONU’’ kO, le bEnda ciEdo ho, a waa ba numdo cio a biyOO a balan tan ciOn pE,</p>
      <p>Te o wa pE, a yian pilOO nan nOn ni, le hakilan dan a wa ba numdo thyo o tosaa mEE naan dimi yE,</p>
      <p>BOOngian kundaa</p>
      <p>yiyan kudaa wanda tu, a ME lingdon le cio nufia wo o benda naan ni, miyonda kon wa bE tu le bol, le lOO lOO, o kon kOOly mE mi bEtu kinding a kalando kOOly a kaala kEndan kOOly le hakilan lan a malaa thEuthEuvo le kOlan laci, o kon ni mi bEElen le tosang o lingi nayini a lingy kEkE cio o kundaa kalaa ni.</p>
      <p>Yonda ciEdo le hakilan wanaciEwo</p>
    </header>
    <article data-number="1">
      <h3>TOng 1</h3>
      <p>wanda tu cio ME pilOO o wolOO ni, le waa o ba ndOO cio, o bEElen kenando ni, o tOngdo ni, bEtu nOn yiyando a kullo, o kon ni naan tu dua mim maalyan kalapilOyEyi ni.</p>
    </article>
    <article data-number="2">
      <h3>TOng 2</h3>
      <p>wana wana dua mo wa tOng cEucEu wanaciE wo bEngu, mEE mEE suu numdo ciE, mEE mEE diyallonumdo ciE, mEE mEE tOng le lingdo ciE, a naa naa nda wellu numda ciE.</p>
    </article>
    <article data-number="3">
      <h3>TOng 3</h3>
      <p>kul wana wana dua mo sOla kidaa, le waa wElE o ba dOO cio, le boten ndOlencEucEu vo.</p>
    </article>
    <article data-number="4">
      <h3>TOng 4</h3>
      <p>wana wana dua mo wa ciElen bEngu le, mo wa sawo wana celen bEngu le, o kon ni ciElen nde kuunang a yulalen dOlen wElE.</p>
    </article>
    <article data-number="5">
      <h3>TOng 5</h3>
      <p>wOulen kE kE duama andun wanaciEu ciEyo le, y pala du woo, y dOOniMa wElE ndu woo.</p>
    </article>
    <article data-number="6">
      <h3>TOng 6</h3>
      <p>n’dua minsina wanaciEyEyi le wana wana o tOngdo hOlba ba o wa pE.</p>
    </article>
    <article data-number="7">
      <h3>TOng 7</h3>
      <p>bEtu cio biyOO pilO ni tOngdo hOl, mo mala wElE bEtu, wanna fisa wElE cian tE ndo hOl.</p>
    </article>
    <article data-number="8">
      <h3>TOng 8</h3>
      <p>bEtu dua mo bi seyi tOng le lindo, te o pilan num pE tana pE, te o cio kOlan ngo nEyo cioo le.</p>
    </article>
    <article data-number="9">
      <h3>TOng 9</h3>
      <p>wanna bi tyandO lende naa le, ma loyEi ndu o kaaso ni, ma tow ndu o lingi nduwEy ni fuu.</p>
    </article>
    <article data-number="10">
      <h3>TOng 10</h3>
      <p>kangalan mEE mi suwEyi wanacieo wa o diyandaa, mo wa wagba diiyo kOOly o ciEyi kitiyo ni, le haki dO a yaala dO sina.</p>
    </article>
    <article data-number="11">
      <h3>TOng 11</h3>
      <ol>
        <li>
          <p>Wana wana tOngdo by o sikaa kOOly, wana kon dua binu maa i nduEyi cio lening te, haan ma kero yabayo kerung, ma ke ndu diiyo te o tyo kon te ma yaala du.</p>
        </li>
        <li>
          <p>Wana wana biinun pE tOng paando tEEmbuo kOOly, wana doi ma biinun ndu le kity tOng sEnEyo le, pEEgu biyOOdo dua mo yiu haki kiti paando le.</p>
        </li>
      </ol>
    </article>
    <article data-number="12">
      <h3>TOng 12</h3>
      <p>wanna doi ma lOyi o suEyi playe ni te, o wa pE suEyi pulalen ndOlen pE, o wa pE sun dO vinan wElE pE, a sun lungdo wElE pE, o doi ma sOla kul palaa kE kE o lan ning te, te kun wa pE, tOngdo doi kada bE tu o sun wa lende ni.</p>
    </article>
    <article data-number="13">
      <h3>TOng 13</h3>
      <ol>
        <li>
          <p>kOlan nga hOnOO kumbiya wagba le bE tu o lingden ni, naa naa nyEnan wElE pE a doi ma thianun don.</p>
        </li>
        <li>
          <p>Wana wan cio o ba dOO cio le fagandO o lingden ali o wa lingi nduEyi pE, ma muugu wElE o ndu lo.</p>
        </li>
      </ol>
    </article>
    <article data-number="14">
      <h3>TOng 14</h3>
      <ol>
        <li>
          <p>Te sOn delOOcio ying pE, a tiuba ma kuwE o lingy cielen ni le kidaa sOlaa, wanaa kan dua ma kEE num te.</p>
        </li>
        <li>
          <p>tOngdo ho cio le wando ho le, o tEEbu tOng lingi ndoEyi mo sOndan.</p>
        </li>
      </ol>
    </article>
    <article data-number="15">
      <h3>TOng 15</h3>
      <ol>
        <li>
          <p>bE tu dua mo wa o lingden ma polelingdo,</p>
        </li>
        <li>
          <p>wanna kuuna du polelingdo sOlaa le, o kon ni, o tiwba mo sOlaa poleling dole lingden ciElen.</p>
        </li>
      </ol>
    </article>
    <article data-number="16">
      <h3>TOng 16</h3>
      <ol>
        <li>
          <p>te wOsilan felegbOaa tiiya pE nOw pE, a tiwba nang o nOw ni, suwEyi suu hElyo kon ni te a suwEyi diinayi wElE cio kon ni te, le lan bE tu thyo vellaa velle tOngdo laci,</p>
        </li>
        <li>
          <p>nOw djinun niya MOn tEn te fo mi la ciyEl,</p>
        </li>
        <li>
          <p>yungoo, naa pla tEn ngo fula ni nOw kOOli, lelan n’dua mi gbagba ndaa o lingden ni</p>
        </li>
      </ol>
    </article>
    <article data-number="17">
      <h3>TOng 17</h3>
      <ol>
        <li>
          <p>wanna wa pE kundaa tEn pE, te o cio kon te, mo wa wanapilEyEi ni, o nOn hakiyo le sOla le ndu pla.</p>
        </li>
        <li>
          <p>ME wanna dua ma puu ndoo ba kafalan cio le.</p>
        </li>
      </ol>
    </article>
    <article data-number="18">
      <h3>TOng 18</h3>
      <p>bEtu nOn hakiyo le waa o ba dO cio, le yiyando, le kOlo sOlaa le diinayo mE o hEnang yE, o nOn wElE hakiyo le Yiyan dO a diina dO kon singafila mE o yEnang yE,o kundaa tEn kaa mo wanapilEYEi ni.</p>
    </article>
    <article data-number="19">
      <h3>TOng 19</h3>
      <p>bEtu nOn hakiyo le waa malaa ni le Yiyan dO ciOOmuo, kon thyOm ni ma ciyogi doi ma bii ndu le o Yiyan ndO kon te, kon cio sEngindo wElE babba a nEilan siyaama mo tang wElE pEEngu le lingdon tu.</p>
    </article>
    <article data-number="20">
      <h3>TOng 20</h3>
      <ol>
        <li>
          <p>bEtu nOn hakiyo le bcngiyando a kunda kul Muloo tosa.</p>
        </li>
        <li>
          <p>Wanna doi mo luwEyi ciandO o kundaa ni kalan te.</p>
        </li>
      </ol>
    </article>
    <article data-number="21">
      <h3>TOng 21</h3>
      <ol>
        <li>
          <p>bEtu nOn hakiyo waa masa le lingdo, te o cio kon te, mo wa le wana dO YEnangdo,</p>
        </li>
        <li>
          <p>hOOlelingdo tu nOn hakiyo le waa baara le lingdo ni velle velle,</p>
        </li>
        <li>
          <p>Yomu sariya lingdOn le cio landaaa YEnang hOOlelingdOn, ndaa doi mi ndaa ciOm Yiyan da kEndan o laalando kO, a wote wElE kO.</p>
        </li>
      </ol>
    </article>
    <article data-number="22">
      <h3>TOng 22</h3>
      <p>lingden faw doi mo cEucEu hOOalelingda faw, o suEyi sOlaa kO, o suEyi gbawEyiyo kO, o suEyi dEnE sina kO. cEucEu le lingden le le, o ME dO sOlaa ni ngo fula ni, a ME ndO sOlaa o baaralan ni a lingi thelenda tayin.</p>
    </article>
    <article data-number="23">
      <h3>TOng 23</h3>
      <ol>
        <li>
          <p>bEtu doi mo sOla baara, mo tosa baara o hEmang du wo o kul Muloo ni, o doi mo cEu cEu wanaa le lingda le baara le pEngdo ciolabaa.</p>
        </li>
        <li>
          <p>baaralan la cio ME pilolan kan duama nO saralan pilE lan le wanaa baara.</p>
        </li>
        <li>
          <p>baara dua mo sarang, sara dua mo tiu wanaabaara a Mugu do,</p>
        </li>
        <li>
          <p>wanaa baara faw nOn hakiyo le kundaa tosa, o mala wanaa baara wa, ma veelu ndu ‘‘ syndicat ’’o puuriE ni.</p>
        </li>
      </ol>
    </article>
    <article data-number="24">
      <h3>TOng 24</h3>
      <p>bEtu nOn hakiyo le pEngiyo o baara ni, mo pisulu baara kOOli a baara tosa pEEngo bEngu, ma sara ndu wElE pEngu pEngiyo bEngu, o nda weelu naa “congé”</p>
    </article>
    <article data-number="25">
      <h3>TOng 25</h3>
      <ol>
        <li>
          <p>bEtu nOn hakiyo le sew sOlaa o cEucEu yugu dOO, le ciEn kEndOO tosaa, le kEndiya, MEdiya, worolan, cEyi lOlaa, a ndu pla dandaa dOwOO. Te naa komalang pE, baara le pEngdo pE, a balafondoyEi kE kE komalang pE, a doi ma sOla malaa.</p>
        </li>
        <li>
          <p>Komisaa a cErEgbE nOn hakiyo le malaa sOlaa, hOO welun pE o nOw ni kaa o ciEmOO ni, haki pilO nda nOn ni o cEuciEuvo ni.</p>
        </li>
      </ol>
    </article>
    <article data-number="26">
      <h3>TOng 26</h3>
      <ol>
        <li>
          <p>bEtu nOn hakiyo kalando, mi kalan kon doi mo wa wElE fondoo, le kalan tasoo a o din dOO, kalan la lan doi ma kangalan le bEtu. Karantaa le dEnE sina, karantaa le baara pEEkuwo a karantaa bEndo o thyo lan tu cioocioo wo, cio malaa le bEtu vellaa velle,</p>
        </li>
        <li>
          <p>karantaa doi mo mala wana thyeu, le wanayEyi nduEyi yowOO lathi, le waa o ba ndO cio yowOO laci, o doi mo tosa saboo le nEyOn wOOndo malOO, mo tosa wElE mi MiyE a canjan luEyi ceedo ni suulan tE, diinalan wanda tE, ma mala wElE kundaa bEndo “ONU” le bEnda lOyOO o ciEdo ni,</p>
        </li>
        <li>
          <p>bEtu nOn hakiyo le hOOa ndua malOO o karanta ni o hEnan nda pE</p>
        </li>
      </ol>
    </article>
    <article data-number="27">
      <h3>TOng 27</h3>
      <ol>
        <li>
          <p>bEtu nOn hakiyo le waa o sun dEnE sina le lingdon ni mE mE o wa, mo o soling wElE tOnOOn.</p>
        </li>
        <li>
          <p>bEtu nOn hakiyo le tOnOn baara ndO le yiyanndo, a baara ndO le diyallo, a baara ndO kE kE o dEnE sinaa ni ma cEucEu lan le nduvo.</p>
        </li>
      </ol>
    </article>
    <article data-number="28">
      <h3>TOng 28</h3>
      <p>bEtu nOn hakiyo le tOngdan naan yOda nua, mi le tosang o wanayEi ni o lingden ni a lingi tuwEi wElE ni.</p>
    </article>
    <article data-number="29">
      <h3>TOng 29</h3>
      <ol>
        <li>
          <p>te wancEu nOn pE hakiyo pE, laalan wElE ma o nOn o cio le tosaa kangalan,</p>
        </li>
        <li>
          <p>a wa pE baara haki numdo tosaa pE, a dua ma lo tOngdo kOOli, haliko ma pilan wana thelen tana le,</p>
        </li>
        <li>
          <p>tOngda la lan dua mo kera o yiyan celen thyoo le, te o cio yiyan kunda bEndo “ONU” o le.</p>
        </li>
      </ol>
    </article>
    <article data-number="30">
      <h3>TOng 30</h3>
      <p>wanna nOn ma yOOmu le, lingi kE kE nOn ma yOOmu le, le fulaa a neyi celen o tEEbu tOngdan lan naan yOda lan.</p>
    </article>
  </body>
</html>
