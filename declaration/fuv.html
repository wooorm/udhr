<!doctype html>
<html data-code="fuv" data-iso6393="fuv" dir="ltr" lang="fuv">
  <head>
    <title>Fulfulde, Nigerian</title>
  </head>
  <body>
    <h1>NANONDIRAL WINNDEREYANKEEWAL HAKKEEJE AADE</h1>
    <header>
      <h2>NAATIRKA</h2>
      <p>E tuugnaadeko wonde keftingal horma kala neɗɗo e nder ɓesngu aadee e hakkeeji potɗi woni dnaɗɗuudi ndimaague potal e jam e nder aduna,</p>
      <p>E tuugnaade wonde ko baasgol heftinde kam e calogol tottude hakkeeji aade ngaddi barondiral e salaare sanndolin nde e nder aduna e kadihuccande adunam mo aade heɓi yamiroore haalde e miijiaa de no henanorii ɗum yontii ete kadi yimɓe poti jeyde koye mumen ceerta e kulol e baasal sabu aadee yiɗde ɗ um,</p>
      <p>E tuugnaade wonde ina teeŋti yo hakkeeji aadee ndeenire yamiroore laawɗinaande mbele aadee waasaa tonngeede e gullitaagol dowrowol so tawii fawaama kalfaandi kiisndi walla waawnere ɓ urtunde,</p>
      <p>E tuugnaade ina teeŋti nde ɓamtatoo ɓiyngu yummaagu hakkunde leyɗeele dimɗ uɗe,</p>
      <p>E tuugnaade e nanondiral leyɗeele caaktangal woondoore leyɗeele jowitiiɗe e hakkeeji gadani aadee bayɗi no ndimaagu, teddungal e nder potal rewɓe e worɓe. Leyɗeele ɗee koddirii e daranaade ɓamtaare renndo e ñiɓgol fannuji nguurndam moƴƴam,</p>
      <p>E tuugnaade e wonde leyɗeele dentuɗe jeytiiɗe ɗee, e ballondiral e fedde leyɗeele dentuɗe jeyɗe koye mumen pellitii ñiiɓnude horma hakkeeji aade kam e ndimaagu,</p>
      <p>E tuugnaade e ɓulngo renndaande ngam tafde hakkeeji aadee kam e ndimaagu, leyɗeele ɗee teeŋtinii nafoore ɓurtunde wonde e pellitgol, ko ndeen batu nguu nanondiri, holliti:</p>
      <p>Ngal-ɗoo nanondiral winndere yan keewal jowitiingal e hakkeeji aadee wayi ko no laawol gootol ñii ngam yettaade leyɗeete mbele yimɓe ɓee e renndooji ɗii mbaɗa ɗum e hakkillaaji mum e kala sahaa kadi et e jannginde e nehde mbele ɓamtoo horma hakkeelleji aadee e ndimaagukuule ƴettaama mbele saree e nder leyɗeele, ciynugol ngol ina foti feeñde, teskee e yimɓ e fof.</p>
    </header>
    <article data-number="1">
      <h2>Kuulal gadanal</h2>
      <p>Innama aadeeji fof poti, ndimɗidi e jibinannde to bannge hakkeeji. Eɓe ngoodi miijo e hakkilantaagal ete eɓe poti huufo ndirde e nder ɓ iynguyummaagu.</p>
    </article>
    <article data-number="2">
      <h2>Kuulal 2</h2>
      <p>Gooto kala ina waawi hokkunde hoore mum hakkeeji e ndima guuji kaalaaɗi e nanondiralngal tawa alaa paltagol nguru, mbaydi, leñol, ɗemngal, diine, iwdi leydi walla renndo, dañal, jibinande walla kala ngonka.</p>
      <p>E ko fawtii heen hay paltoor gooto woodataa e dow yowitaade e dawrugol, ñaawoore hakkunde leyɗeele fawaade e neɗɗo ummiiɗo leydi walla neɗɗo mo yowitaaki maa woni pawiɗo yamiroore laawɗinaande waawnde wonde fof.</p>
    </article>
    <article data-number="3">
      <h2>Kuulal 3</h2>
      <p>Innama aadee kala ina jogii hakke wuurde, e hakke ndimmagu kam e hakke ndeenka e kisal hoore mum.</p>
    </article>
    <article data-number="4">
      <h2>Kuulal 4</h2>
      <p>Hay neɗɗo gooto fotaani tonngaade e maccungaa gu maccungaagu e njeeygu aadee ko ko harminaa e no waawi si foraade fof.</p>
    </article>
    <article data-number="5">
      <h2>Kuulal 5</h2>
      <p>Hay neɗɗo gooto fotaani leepteede walla fiyeede piyle jaltuɗe neɗɗaagu walla koynooje.</p>
    </article>
    <article data-number="6">
      <h2>Kuulal 6</h2>
      <p>Neɗɗo kala ina jogii hakke annditireede neɗɗaagu mum e kaayitaaji ñaawaaɗi.</p>
    </article>
    <article data-number="7">
      <h2>Kuulal 7</h2>
      <p>Yimɓe fof poti e laamu ete poti fotde ndeendka e yeeso laamu. Yimɓe fof ina poti fotndeende e reeneede e heedi heedi baawɗo yaɓɓude kule ngal nanondiral yimɓe fofina poti reeneede e tooñannge tawa alaa paltoor.</p>
    </article>
    <article data-number="8">
      <h2>Kuulal 8</h2>
      <p>Neɗɗo kala ina jogii hakke wullitaade ñaawoore e leydi mum so tawii o gañaama, o tooñaama walla so hakkeeji makko njoolaama. ɗiin hakkeeji ina ngannde e laamu e ñaawooje.</p>
    </article>
    <article data-number="9">
      <h2>Kuulal 9</h2>
      <p>Hay gooto fotaani nanngeede sokee walla yaltinee leydi tawa ko e dow mbaawka e belaaɗe.</p>
    </article>
    <article data-number="10">
      <h2>Kuulal 10</h2>
      <p>Neɗɗo ina jogii hakke e heɗeede e nder potal e sahaa ñaawoore nde yowitaaki, nde waɗataa heedi-heeda (jinngataa). ñaawooɓe ɓenguurotaako poti ñaawde hakkeji fotdeeji neɗɗo fof ko takkaa haa heɓ ni ɗum ñaawore.</p>
    </article>
    <article data-number="11">
      <h2>Kuulal 11</h2>
      <ol>
        <li>
          <p>Kala neɗɗo tuumaaɗo bonannde ina foti reweede haa ko fawaa e mum ko annde ina woodi walla alaa tawa ko ñaawoore laaɗinnaande nde suuɗaaka ñaawi e tawtingol ñaawoɓe luundiiɓe heedɓe bannge ñaaweteeɗo oo.</p>
        </li>
        <li>
          <p>Hay gooto fawetaake bonnannde walla war ngo tawa nde waɗatee ndee waawa wonde ko teeŋti e mum e yowitaade e laawol leydi walla laawol hakkunde leyɗeele. Ko noon ne hay gooto fawetaake sariya baɗɗo huunde tawa nde waɗetee ndee o jotondiraani heen.</p>
        </li>
      </ol>
    </article>
    <article data-number="12">
      <h2>Kuulal 12</h2>
      <p>Hay gooto yaɓɓetaake, tooñee e nder nguurndam mum, e nder ɓesngu mum e nder jotondiral mum walla neɗɗaagu mum lesɗinee, naange hay gooto e dowlugol mum potaani ñifeede. Neɗɗo kala ina jogii hakke reenaneede ɗee geɗe teeŋtinooji ndimaagumum.</p>
    </article>
    <article data-number="13">
      <h2>Kuulal 13</h2>
      <ol>
        <li>
          <p>Neɗɗo ina jogii hakke yahde ɗo welaa fof e no weliraa fof kam suɓaade hoɗannde mum e nder leydi.</p>
        </li>
        <li>
          <p>Neɗɗo ina jogii hakke yaltude leydi kala hay so tawii ko ndi makko kam e artude e leydi mum.</p>
        </li>
      </ol>
    </article>
    <article data-number="14">
      <h2>Kuulal 14</h2>
      <ol>
        <li>
          <p>E sahaa kulol, neɗɗo kala ina jogii hakke ƴeewde moolaare e dañde leydi moolndi ɗum e goɗɗe ɗee.</p>
        </li>
        <li>
          <p>Oo hakke noon waawaa fawaade e warde hoore doga ƴeewa moolɗo ɗum, o waawi fawaade tan ko e jamirooje fedde leyɗeele dentuɗe.</p>
        </li>
      </ol>
    </article>
    <article data-number="15">
      <h2>Kuulal 15</h2>
      <ol>
        <li>
          <p>Neɗɗo kala ina jogii hakke jeyeede e leydi, woni jogaade ngenndi.</p>
        </li>
        <li>
          <p>Hay gooto waawaa e dow belaaɗe haɗeede jogaade ngenndi walla waylude ngenn di.</p>
        </li>
      </ol>
    </article>
    <article data-number="16">
      <h2>Kuulal 16</h2>
      <ol>
        <li>
          <p>Caggal nde neɗɗo dañii duuɓi kelliƭuya so ko o debbo, so ko o gorko faltaa ki leñol, nguru, leydi ono jogi hakke resde maa reseede, o darna fooyre. Ko kamɓe poti heen hakkeeji jowitiiɗi e dewgal so ina humee walla so ina ittee (goorko e dewbo).</p>
        </li>
        <li>
          <p>Dewgal fawii ko e yiɗde resondireeɓo ɗiɗo ɓee wonaa ina fawee e waawnere.</p>
        </li>
        <li>
          <p>ɓesngo ko kam woni tergal gadanal e nder rendo ɓesngu inajogii hakke ndeenka immoraade e renndo kam e laamu leydi ndii.</p>
        </li>
      </ol>
    </article>
    <article data-number="17">
      <h2>Kuulal 17</h2>
      <ol>
        <li>
          <p>Kala neɗɗo walla dental yimɓ e ina jogii hakke e jeyal leydi.</p>
        </li>
        <li>
          <p>Hay gooto fotaani e amdu e waawde haɗeede jeyi mum.</p>
        </li>
      </ol>
    </article>
    <article data-number="18">
      <h2>Kuulal 18</h2>
      <p>Kala neɗɗo ina jogii hakke ndimaagu miijo, hakkilantaagal kam e diine. Oon hakke ina roondii ndimaagu waylude diine kam e ndimaagu tabitinde diine mum walla yi yannde mum kañum gooto walla e wondude e woɗɓe. Ngaal tabitinal diine noon ina nona ko ɗuuɗii e ko feeñi fof tawa ko rewneede e dow jaŋde, walla dewal walla jamirooje diina oo.</p>
    </article>
    <article data-number="19">
      <h2>Kuulal 19</h2>
      <p>Neɗɗo ina jogii hakke e ndimaagu jogaade miijo e saaktude miijo mum ɗum firti ko joom mum fotaami hulde feeñninde miijo mum walla wiɗtude, heɓde kam e sarde miijooji e kabavuuji tawa woƴaaki keeri hakkunde leyɗeele e no sardaa fof.</p>
    </article>
    <article data-number="20">
      <h2>Kuulal 20</h2>
      <ol>
        <li>
          <p>Neɗɗo kala ina jogii hakke e ndimaagu waɗde batu walla fedde nde wonaa fitina.</p>
        </li>
        <li>
          <p>Hay gooto fotaani waawneede jeyeede e fedde alay sago.</p>
        </li>
      </ol>
    </article>
    <article data-number="21">
      <h2>Kuulal 21</h2>
      <ol>
        <li>
          <p>Neɗɗo kala ina jogii hakke e jeyeede e terɗe gardiiɗe leydi mum. Tawa ko kañum e hoore mum walla tawa ko waabaade e ɓe yimɓe e cuɓii ina njooɗ añii leydi sabu joñeede geɗe mum.</p>
        </li>
        <li>
          <p>Neɗɗo kala ina jogii hakke ardineede walla joñeede geɗe/golle leydi e dow potal.</p>
        </li>
        <li>
          <p>Muuyaande leydi ndii ko ñiɓgol kalfaandi laamuuji ɗii. Ndiin kalfaandi ñiɓortoo tan sosde wooteeji cuɓoo suɓngo laaɓngo e leydi kala, tawa cuɓotoo ɗo kala ina tottee ndimaagu mum timmungu.</p>
        </li>
      </ol>
    </article>
    <article data-number="22">
      <h2>Kuulal 22</h2>
      <p>Neɗɗo kala e nder renndo ina jogii hakke e ndeen ka renndoyankeewo. ɗumko weltaare hakkeeji fagguduyankoj e renndoyan heeji e pina yankooji katojinaa ɗi e ndimaagu e ɓamtaare aade e dow tuugnaade e ngonka leydi fof.</p>
    </article>
    <article data-number="23">
      <h2>Kuulal 23</h2>
      <ol>
        <li>
          <p>Neɗɗo kala ina jogii hakke liggaade e dow potal hujjiaaji liggeey e ndeenka baasgol gollaade.</p>
        </li>
        <li>
          <p>Yimɓe fof poti fotde njoɓdi so tawii ɓe potii liggeey.</p>
        </li>
        <li>
          <p>Kala liggiɗo ina jogii hakke njoɓ di fotndi heen, njondi mbaawndi jogaade mo kaŋko e ɓesngu makko mbele njogoo ngonka moƴƴa tedduka. Njoɓdi ina haani timminireede catiiɗe renndoyankooje.</p>
        </li>
        <li>
          <p>Neɗɗo kala liggotooɗo ina jogii laawol tafde fedde wullitaare hakkeji liggeey walla yantondirde fedde liggotooɓe mum e pedle goɗɗe liggotooɓe so tawi eɗe ndenndi ngoƴ aaji e anniya.</p>
        </li>
      </ol>
    </article>
    <article data-number="24">
      <h2>Kuulal 24</h2>
      <p>Neɗɗo kala ina jogi hakke e fooftere walla weltinde ɓernde num walla wooda ɗo haa’ɗni liggeey mum ete kala liggotooɗo ina jogii hakke e fooftere yoɓ eteende.</p>
    </article>
    <article data-number="25">
      <h2>Kuulal 25</h2>
      <ol>
        <li>
          <p>Neɗɗ kala ino foti jogaade hakke nguurndam cemorɗam haa waawaa toppitaade cellal mum, ngonka mum eka ɓesngu mum haa teeŋti e nguura, koɗlci, safaara e geɗe renndo; omo jogii hakke e ndeenka so tawii o liggaaki, walla o sellaani ma walla o jodtaa de e doole mum, walla kes jooɗiiɗo, naywuɗo walla kala geɗe baasooje wallitde nguura ɗe pawaaki e bellanteeje.</p>
        </li>
        <li>
          <p>Jibinaaɗo debbo e sukaaku ina njogii hakke ballal e toppitaagol keeriiɗi. Sukaaɓe fof, woni a jibinaaɓe e nder dewgal walla caggal dewgal poti fotde to bannge ndeenka renndoyankeewo.</p>
        </li>
      </ol>
    </article>
    <article data-number="26">
      <h2>Kuulal 26</h2>
      <ol>
        <li>
          <p>Neɗɗo kala ina jogii hakke jaŋde jaŋde foti wonde ko nde alaa njoɓdi hay sinna ko to arwaniire e gadanal. Jaŋde sukaaɓe ina foti wonde alay sago. Jaŋde karallaagal ina foti huɓtidin’de: jaŋde toownde ina foti udditanaade moni kala taw alaa heedi-heeda, tawa ko e baawal mum.</p>
        </li>
        <li>
          <p>Jaŋde foti ko feertinde neɗɗankaagal, ɓeyda teddin’de hakkeeji innama Aadee, heɓde hoore mum. Ina foti waalitde paamondiral, muñundiral, cehilaagalhakkunde leyɗeele e kala senngooji leƴƴi walla diineeji, fawitii heen ɓamtaare golle dowlaaji dentuɗi ngam moƴƴere ina duumoo.</p>
        </li>
        <li>
          <p>Jibinaaɓe ina poti suɓaade hol fannu jaŋde ndokkata sukkaaɓe mumen.</p>
        </li>
      </ol>
    </article>
    <article data-number="27">
      <h2>Kuulal 27</h2>
      <ol>
        <li>
          <p>Neɗɗo kala ina waawi e sago mum jeyeede e ɓamtugol pinal rennde mum, huutoroo ñeeñe e wallitde ɓamtaare ganndaliyankeewal e kala ɓure jaltooje heen.</p>
        </li>
        <li>
          <p>Neɗɗo kala ina jogii hakke ndeenka muuyaaɗe mum to bannge neɗɗankaagal e jawɗi tuugniiɗe e ɓulgno ganndal, coñce, ñeeñal ɗe o tafi.</p>
        </li>
      </ol>
    </article>
    <article data-number="28">
      <h2>Kuulal 28</h2>
      <p>Neɗɗo kala ene foti daranaade ñiɓagol hakkeeji innama aadee kam e ndi maagu mum to bannge renndo e nder winndere mbele kuule kaalaaɗe ender ngalɗo nanondiral njetto faandaare toɗɗaande nde.</p>
    </article>
    <article data-number="29">
      <h2>Kuulal 29</h2>
      <ol>
        <li>
          <p>Innama aadee ina jogii hujjaaji fayde e renndo ngo ngannduɗaako ɓamtaare huuɓtidinde neɗɗankaagal makko tan waawi wootde.</p>
        </li>
        <li>
          <p>E nder kuutorogol hakkeeji makko kam e naftorogol ndimaagu makko, moni kala fawaa e mum tan ko ɗooftogol sarɗiyeeji ngam teeŋtin’de keftingol e nehtanagol hakkeejie wodɓe ngam timminde neɗɗaŋ kaagalngam geɗe denndaande kam e ngonka moƴƴa kuuɓtidinɗo ngam dañje renndo potal.</p>
        </li>
        <li>
          <p>Ɗii hakkeeji e nguu ndimaagu mbaawa dañeede e dow luundaare paandaalee muuyaabe dowlaaji dentuɗi.</p>
        </li>
      </ol>
    </article>
    <article data-number="30">
      <h2>Kuulal 30</h2>
      <p>Hay kuulal gootal gummingal e ngal ɗo nanondiralfotaani jaggireede ummii ko e leydi, walla dental keeringal, walla neɗɗo keeriiɗo. Hay neɗɗo gooto, walla dental walla leydi potaani jogaade golle tawa faandaare mumen ko firtude hakkeejie e ndimaagu kalaaɗi e nder nanondiral ngal.</p>
    </article>
  </body>
</html>
