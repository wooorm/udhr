<!doctype html>
<html lang="acu" dir="ltr" data-code="acu_1" data-iso6393="acu">
  <head>
    <title>Achuar-Shiwiar (1)</title>
  </head>
  <body>
    <h1>MASH AINTSTI IWIAKMAU AYAMPRUMATI</h1>
    <header>
      <h2>ININTIMSAMU</h2>
      <p>
        Juu nunkanam aintsti ankant nuya mai metekrak warasar penker pujustin awai
        nuka iniuiti mash aisttiniununa yasha atantin jeatsuái.
      </p>
      <p>
        Penker inintimsamka aintsti nekàchmaujai nuya timianchau inintimtakur aintsu
        penkeri nuya mai metekrak warasar pujutin emesmaji, tu asamti seamji ankant
        umasmau áarat pasenumia, turakur ankant warasar pujúsarmi ii nekamujai
        tusar.
      </p>
      <p>
        Aintsti inui penkeri aneakur chicham juukmakar kirak najanar ayamprumakur,
        aintsnaun kajerin ainiaush nepekatatji turakur kakaram wajastatji.
      </p>
      <p>
        Penkerka juu nunkanam warasar nuya metekrak aujmatsar pujakur eemtikji
        iniau nuya mash aintsti takakmau.
      </p>
      <p>
        Aintsti iwiakmauri nuya penkeri inintimtusar yajaa nunkanmaya aints iruntraru
        juu takatan najanawaruiti, nuwasha aishmanjai mai metek arat tusar nuya
        aintsan chichaman jusaruiti ikiakartai turam maimetek ankan suritkachmau
        emkarat juu iwiakmaunum tusar.
      </p>
      <p>
        Mash nunkanam chichamant sumamsaruiti iruntrar aints iruntraru nuya mash
        nunkanmaya aintsnau ayampruktai tusar chicham jusamuiti.
      </p>
      <p>
        Inintimsar chicham sumamasar aintsnau nuya aintsti akan pujustin
        chichamramka penke shirmaiti.
      </p>
      <p>JUNT IRUNTRAMU</p>
      <p>MASH NEKAMTIKMAU AINTSU IWIAKMAURI AYAMPRUMATIRI</p>
      <p>
        Mashti inintimmau jusamuka, aintsti iwiakmauri mash nunkanam pant
        awajjsamu ati tamawiti tu asamti ii aintsti iruntrautikia ikiakartiniutji,
        unuimiatiniam páant jintiamu ati tiri turakur aintstiniau. nuya itiur ankan
        pujustiniuit nusha mash nekamu nuya arantukmau juaktatui.ii pujamunmasha
        nuya yaja nunkanam.
      </p>
    </header>
    <article data-number="1">
      <h2>Umiktiniun iniakmauri kichik (Artículo 1)</h2>
      <p>
        Penker inintimsamka mash aintsti ankan, metekrin nuya nii penkerin takakui nii
        akiniamunmaya tu ausamti arantukmau atinuitji mai metekrak.
      </p>
    </article>
    <article data-number="2">
      <h2>Umiktiniun iniakmauri jimiar (Artículo 2)</h2>
      <p>
        Juu chithamnumka mash aintnau ayamprumaktin takakji warinmaksha pase
        inintimtunitsuk, jirkauri, niniu unuimiarmaurijaish nuya kich chichamjaish, mai
        metek armi tamawiti.
      </p>
      <p>
        Nusisan achuar mash nunkanam niisha pujuiniaausha, ni juntri umirin asar,
        maanitiuk, kajernaitsuk, mai meték ayamprunikiar pénker pujusartin aíniawai.
      </p>
    </article>
    <article data-number="3">
      <h2>Umiktiniun iniakmauri kampatam (Artículo 3)</h2>
      <p>
        Mash aintsti takakji iniu iwiakrriauri, akan pujustin nuya pénker wainkamu
        atiniutji
      </p>
    </article>
    <article data-number="4">
      <h2>Umiktiniun iniakmauri yachintiuk (Artículo 4)</h2>
      <p>Aintsti kajerkamu nuya iniarmau pujustin atsaji nuka pénker surimkamuiti.</p>
    </article>
    <article data-number="5">
      <h2>Umiktiniun iniakmauri Uwej (Artículo 5)</h2>
      <p>Yaksha asutramu, epenmiau, nuya yajasmauwa ainin jismau achatniuitji</p>
    </article>
    <article data-number="6">
      <h2>Umiktiniun iniakmauri Irúk (Artículo 6)</h2>
      <p>Mash aintsti iniu takakji tuwinsha páant nekamu nuya kirakmamu atiniutji</p>
    </article>
    <article data-number="7">
      <h2>Umíktiniun iniakmauri jimiaruk (Artículo 7)</h2>
      <p>
        Umiktin kirakjai jismasha mash metekraitji nuya mash ayamprukmau atin yash
        menankichmau achatniuiti.
      </p>
    </article>
    <article data-number="8">
      <h2>Umiktiniun iniakmauri mena (Artículo 8)</h2>
      <p>
        Mash aintsti iniu ayamprumaktin takakji juunt iruntramunam nuya ayamkar iniu
        ayamprumaktin kirakmamun uminiachmati.
      </p>
    </article>
    <article data-number="9">
      <h2>Umiktiniun iniakmauri Ipiak (Artículo 9)</h2>
      <p>
        Yaksha kakarmajai achikiar jea tanishmarmaunam epenmiau nuya asutramu
        archátnuiti.
      </p>
    </article>
    <article data-number="10">
      <h2>Umiktiniun iniakmauri maiwej (Artículo 10)</h2>
      <p>
        Mash aintsti iniu ayamprumaktin takakjimetekrak anturnaikiatin nuya
        umirnaikitin tura aintsan wari chicham akuisha penker nekarnaiya iwiaratin.
      </p>
    </article>
    <article data-number="11">
      <h2>Umiktiniun iniakmauri maiwej kichik (Artículo 11)</h2>
      <ol>
        <li>
          <p>
            Mash aintsti iniu takakji ayamprumaktin warinsha najanachu arinink nankamir
            tsanumamu akur, umiktin kirak najanamu ayamprutmaji, pant nekamu nuya
            penker iwiarama juakat tinia.
          </p>
        </li>
        <li>
          <p>
            Umiktin kirakjai jisam warish atsau wainiatur yaksha pase umakmau atsutnuiti
            nuya aintsan nuna pase najanatin atsawai.
          </p>
        </li>
      </ol>
    </article>
    <article data-number="12">
      <h2>Umiktiniun iniakmauri Maiwej jipiar (Artículo 12)</h2>
      <p>
        Yaksha nii iwiakmaurin, nii weurijiai ni jeent pujau nuya tuwinsha pujau pase
        umakmau nuya aintsan kajerkamu awatramu achatnuiti nuna ayamprutmaji
        umiktin kirak najanmauka.
      </p>
    </article>
    <article data-number="13">
      <h2>Umiktiniun iniakmauri maiwej kampatam (Artículo 13)</h2>
      <ol>
        <li>
          <p>
            Juu nunkanmanka mash aintsti iniu takakji ankan ii wakeramu wekasatin, irastin
            nuya aintsan ii pujustin wainkatin.
          </p>
        </li>
        <li>
          <p>
            Mash aintsti iniutakakji yajaa nunkanam irastin, ii nunkencha nuya aintsank
            irasar iniu nunken waketkir pujustiniun.
          </p>
        </li>
      </ol>
    </article>
    <article data-number="14">
      <h2>Umiktiniun iniakmauri maiwej yachintiuk. (Artículo 14)</h2>
      <ol>
        <li>
          <p>
            Tuwinsha turachkunka yajaa nunkanmasha uwempratin takakji aya neachmau
            kajerkamu nuya apapekmau akur.
          </p>
        </li>
        <li>
          <p>
            Juu ayamprumamuka umiktin kirak nuya juunt iruntrau chichamen umikchata
            tachamuiti, antsu chicham iwiarmaman uwemtikramji.
          </p>
        </li>
      </ol>
    </article>
    <article data-number="15">
      <h2>Umiktiniun iniakmauri maiwej uwej (Artículo 15)</h2>
      <ol>
        <li>
          <p>Mash aintsti takakji iniu pujamuri nekamu atín.</p>
        </li>
        <li>
          <p>
            Yaksh niniu suritkamu atsui nii pujamu nunkanam nuya aintsan yajaa nunkanam
            pujustin.
          </p>
        </li>
      </ol>
    </article>
    <article data-number="16">
      <h2>Umiktiniun iniakmauri maiwej Irak (Artículo 16)</h2>
      <ol>
        <li>
          <p>
            Uchi natsmaru nuya nuwa nawanmaru nii nuwatnaikiar pujustlnlun yaksha
            suritkashtiniuti, antsu niniuka nuwatnaik warasar pujustin nuya ni
            tsaniakmaurijai ajapnayatin nuka nii inintin ainiawai.
          </p>
        </li>
        <li>
          <p>Antsu ninki anajmanirmaujai penker anturnainiak nuwatnaikiatin awai</p>
        </li>
        <li>
          <p>
            li weuka arutam amasmawiti nuya shirmaiti juuiwiakmaunum tura aintsan
            takakji iniu ayamprukmau atin juu iwiakmaunum nuya juu nunkanam.
          </p>
        </li>
      </ol>
    </article>
    <article data-number="17">
      <h2>Umiktiniun iniakmaueri maiwej jimiairuk (Artículo 17)</h2>
      <ol>
        <li>
          <p>Mash aintsti takakji iniu, iniuk nuya mashnau jimiastin,</p>
        </li>
        <li>
          <p>Yaksha ni takakmau takustin suritkamu atsawai.</p>
        </li>
      </ol>
    </article>
    <article data-number="18">
      <h2>Umiktiniun iniakmauri maiwej mena (Artículo 18)</h2>
      <p>
        Mash aintsti iniu takakji ankan inintimratin, nuya arutam umirkatin tura aintsan
        iniuka awai iik yapajniatin yash tachamaitiatur ii inintimtairincha nuya arutam
        umirkatniunmasha turakur páant awajkitn iniuk tura mashnum nekamu arat
        tusar.
      </p>
    </article>
    <article data-number="19">
      <h2>Umiktiniun iniakmauri maiwej ipiak (Artículo 19)</h2>
      <p>
        Mash aintsti iniu takakji ankan ii inintimmau nuya chichaktin nuya aintsan mash
        aintsti inintinmau pase ·umakmau nuya ekekar etseramu atsutnuiti.
      </p>
    </article>
    <article data-number="20">
      <h2>Umiktiniun iniakmauri mai nawe (Artículo 20)</h2>
      <ol>
        <li>
          <p>
            Mash aintstí iniu takakji akan iruntratin nuya shiram kawenkar chicham
            iwiarmau
          </p>
        </li>
        <li>
          <p>Yash utsukchamuiti kich iruntramunam wetiniun.</p>
        </li>
      </ol>
    </article>
    <article data-number="21">
      <h2>Umiktiniun iniakmauri mai nawe kichik (Artículo 21)</h2>
      <ol>
        <li>
          <p>Mash aintsti iniu takakji ii nunken juunt naamkatin nusha iruntrau chichamejai.</p>
        </li>
        <li>
          <p>
            Mash aintsti iiniu takakji tuwisha takakmastin nusha juu nunkanam paant
            nekamu
          </p>
        </li>
        <li>
          <p>
            Aints iruntrau kakarmarijiai juuntri naamkatin jeaji. nuu kakaram susamuakur
            nekas juntri atatji, tura aintsan ii inintimmau iniaikiatnuiti.
          </p>
        </li>
      </ol>
    </article>
    <article data-number="22">
      <h2>Umiktiniun iniakmauri mai nawe jimiar (Artículo 22)</h2>
      <p>
        Mash aintsti iniu takakji juu iwiakmaunum pujau asar penker wainkamu atin tu
        asamti penker wainkamu atiniutji kich iruntrarusha yainmau warasar pujustatji
        mash yainmau akik chichamnum, nuya penker pujustin turakur emkir wetin ii
        iwiakmaurin.
      </p>
    </article>
    <article data-number="23">
      <h2>Umiktiniun iniakmauri mai nawe kampatam (Artículo 23)</h2>
      <ol>
        <li>
          <p>
            Mash aintsti iniu takakji takakmastin wari takata wakeraji nuwi takakmakur
            warasar pujaji turakur takatrinchau pujatsji iiiwiakmaunum:
          </p>
        </li>
        <li>
          <p>Mash aintsti iniu takakji, yash menankichmau mai metek akik wainkatin aji</p>
        </li>
        <li>
          <p>
            li takakmamunam penker nuya mai metek akikmau atinuiti turakur ii weujisha
            warasar pujustin tura aintsan penke kakaram uyumakrinkia iruntrau yainmau
            aartinuitji
          </p>
        </li>
        <li>
          <p>
            Mash aintsti iniu takakji iruntratin nuya iruntraunam achikiatin iniu
            ayamprumaktasar.
          </p>
        </li>
      </ol>
    </article>
    <article data-number="24">
      <h2>Umiktiniun iniakmauri mai nawe yachintiuk. (Artículo 24)</h2>
      <p>
        Mash aintsti iniu takakji ayamratin, warastin akan amaunum nuya aintsank
        takakmastin nuya ayampratin kintia tesarmau atiriuiti.
      </p>
    </article>
    <article data-number="25">
      <h2>Umiktiniun iniakmauri mai nawe uwej (Artículo 25)</h2>
      <ol>
        <li>
          <p>
            Mash aintsti iniu takakji penker pujustin ii weujai timia nekaska yurumkanam,
            ewejmaknum, tsuamatiniam, jea takustin nuya mashnum yainmau atinuiti tura
            aintsan junmasakrin, wajemawakrin nuya ii namanken pasemarakrin yainkmau
            atin takakji.
          </p>
        </li>
        <li>
          <p>
            Nuwa wakentin nuya uchi niniun takakui penker wainkamu nuya yainmau atin
            nuya aintsan mash uchi niniun takuiniakui penker wainkamu atin nuatnaikiar
            nuya ikian pujusarakiamu akusha.
          </p>
        </li>
      </ol>
    </article>
    <article data-number="26">
      <h2>Umiktiriiun iniakmauri mai nawe iruk (Artículo 26)</h2>
      <ol>
        <li>
          <p>
            Mash aints niniun takuiniakui unuimiartin tura aintsan akikmatkachmau
            unuimiatnumka unuimiatinuiti nuya aintsan mashnum niniun takakui uchi,
            natsa, juunt unuimiatiniam unuimiartiniun.
          </p>
        </li>
        <li>
          <p>
            Unuimiartinka takakui nii penkerin, aintstikia unuimiakir weakur iwiarnaji ii
            penkerin nuamtaik aintsti arantuniktin, warutam kich aints nuya kich iruntrau
            irunkuish tuke. arantukmau atinuiti tura aintsar takakmakir weakur juunt
            nunkanmaya iruntraru yaiminiúash paant awasatatji.
          </p>
        </li>
        <li>
          <p>liniu aparinkia niniun takakui nii wakeramunam uchirin unuiniartin</p>
        </li>
      </ol>
    </article>
    <article data-number="27">
      <h2>Umiktiniun iniakmauri mai nawe jimiairuk (Artículo 27)</h2>
      <ol>
        <li>
          <p>
            Mash aintsti iniu takakji ii wakeramujai pujustin irutkamunam, irutkamu
            chichame umiakur warinmash mash yainmau atatji takat nuya unuimiartin
            chichamnum.
          </p>
        </li>
        <li>
          <p>
            Mash aintsti iniu takakji warinmash yainmau atin, inintimmaunum nuya aintsan
            takatnum turasha juu takatnum unuimiartin, kirák najankatin nuya takakmati
            chichamnun turakur ii nurintin najanartatji.
          </p>
        </li>
      </ol>
    </article>
    <article data-number="28">
      <h2>Umiktiniun iniakmauri mai nawe mena (Artículo 28)</h2>
      <p>
        Mash aintsti wakeraji iniu ayamprumaktin páant nekamu ati mash nunkanam
        nuya yaja nunkanmasha.
      </p>
    </article>
    <article data-number="29">
      <h2>Umiktiniun iniakmauri mai nawe ipiak. (Artículo 29)</h2>
      <ol>
        <li>
          <p>
            Mash aintsti umiktin takakji irutkamu arantuktin ii penker tsakartiniun suramu
            asakui.
          </p>
        </li>
        <li>
          <p>
            liniu umiakur warasar pujakrisha tuke umiktinuitji umiktin kirak najanamuka
            turakur páant nekamu atátji kich aintsush arantakur warasar pujustatji tura
            aintsaík aintsun umintikniush nuya aints iruntraush waramtikji
          </p>
        </li>
        <li>
          <p>
            liniu warasar pujamuka anajmarar wari takatash najanmau atsawai antsu yaja
            nunkanmaya iruntraru inintimmauka aintsnau páant awajsata tamauwiti.
          </p>
        </li>
      </ol>
    </article>
    <article data-number="30">
      <h2>Umiktiniun iniakmauri kampatam nawe. (Artículo 30)</h2>
      <p>
        Juu takat emtikmauka pase inintimchamuiti antsu juu takatka aintsti Inlu
        takakmau páant awajsamu nuya arantukmau ati mash nunkanam tamauwiti.
      </p>
    </article>
  </body>
</html>
